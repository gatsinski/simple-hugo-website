---
title: "История"
name: "history"
date: 2017-12-10T14:21:27+02:00
draft: false
---

През 60-те години на ХХ век са използвани различни форми на предване на съобщения от тип one-to-one. В повечето случаи тази комуникация се е осъществявала чрез системи, разработени за специфични mainframe машини. С нарастването на броя на компютрите, свързани помежду си, особено в рамките на **ARPANET**, започва разработването на стандарти, които да позволят на потребителите на различни системи, да изпращат и получават email-и помежду си. SMTP е изграден на база същите тези стандарти.

Може да проследим корените на SMTP до два стандарта, описани през 1971.

* Mail Box Protocol - описан в *RFC 196* и споменат в други.
* SNDMSG - описан в *RFC 2235*, създаден от Рей Томлинсън за *TENEX* машините в рамките на ARPANET.

Допълнителни разрабоки включват *FTP Mail* и *Mail Protocol*, и двете от 1973. Работата по единен стандарт продължава през 70-те, докато ARPANET не се превръща в съвременния Интернет през 1980-те. Тогава Джон Постел предлага *Mail Transfer Protocol*, който да премахне зависимостта на електронните писма от FTP. Предложението му става част от *RFC 788* през ноември 1981.

SMTP стандартът е разработен по същото време с Usenet, който представлявал one-to-many комуникационна мрежа.
SMTP става широко използван в началото на 80-те. По това време той е бил допълнение към Unix to Unix Copy Program (UUCP), който е бил удобен за предаване на съобщения между машини без постоянна връзка. SMTP от друга страна работи при постоянна свързаност на машините в мрежата. И двете използват Store and Forward (Запази и препрати) механизъм и са примери за Push технология. Въпреки, че  дискусионните групи на Usenet все още се разпространяват през UUCP между сървърите, стандартът е изчезнал, оставяйки пътя чист за развитието на SMTP.

Sendmail, издаден с 4.1cBSD, е един от първите мейл агенти, които имплементират SMTP. С времето BSD Unix става най-популярната операционна система в Интернет, което води до нарастване на ползваемостта на Sendmail.

Стандартите **Message submission** (*RFC 2476*) и **SMTP-AUTH** (*RFC 2554*) са представени през 1998 и 1999. И двата описват нови насоки в доставянето на съобщения. Първоначално SMTP сървърите били вътрешни за организациите, но с времето това се променя и позволяват на служители да изпращат съобщения без да са свързани с вътрешната мрежа. По-лесния достъп налага необходимостта от методи за удостоверяване на потребителя и предотвратяване на злоупотреби, като препращането на нежелани съобщения (smap). В началото работата по Message submission започва, защото повечето популярни mail сървъри пренаписват съобщението, за да решат проблеми в него. Това е полезно, когато съобщението се поправя при първоначално изпращане, но е опасно и вредно, когато съобщението е получено отдругаде и се препраща. Разграничаването на изпращането (submission) и препращането (relay), се смятало за начин да се позволи и насърчи поmравянето на съобщенията при тяхното изпращане, докато забранява тяхната промяна при препращане. С увеличаването на spam съобщенията, стандарта се превръща и в метод за удостоверяване на произхода на съобщението.

Тъй като протоколът бил изцяло за работа ASCII текст, той не можел да работи добре с бинарни файлове и други символи, използвани в езици, различни от английския. За да се реши този проблем се разработват стандарти като **Multipurpose Internet Mail Extension (MIME)**, чрез които се шифроват бинарни файлове за трансфер през SMTP. Мейл агентите разработени след Sendmail настояват за налагането на *8-bit-clean*, за да може да се предават своеволни текстови данни (в произволен 8 битов символен шифор) чрез SMTP. В днешно време повечето мейл агенти поддържат 8BITMIME разширението, позволяващо изпращането на бинарни файлове да бъде почти толкова лесно, колкото е изпращането на обикновен текст. Наскоро е разработено и SMTPUTF8 разширението, което позволява да се поддържа и *UTF-8*. Това позволява съдържание и мейл адреси с нелатински символи, като тези в кирилицата.
